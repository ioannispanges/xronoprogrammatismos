# "Αλγόριθμοι και Πολυπλοκότητα” Χρονοπρογραμματισμός εξετάσεων Πανεπιστημίου V1.0

Χρονοπρογραμματισμος


Ο χρονοπρογραμματισμός των εξετάσεων είναι μια από τις πιο σημαντικές διοικητικές δραστηριότητες που πραγματοποιούνται σε όλα τα ακαδημαϊκά ιδρύματα. Η αποδοτική δημιουργία προγραμμάτων εξετάσεων είναι ένα σημαντικό και επαναλαμβανόμενο πρόβλημα το οποίο καλούνται να αντιμετωπίσουν τα εκπαιδευτικά ιδρύματα σε όλο τον κόσμο. Το πρόβλημα αφορούσε κυρίως εξετάσεις, σπουδαστές και συνεχόμενες περιόδους σε κάθε μια από τις οποίες μπορούν να διεξαχθούν μια ή περισσότερες εξετάσεις. Κάθε εξέταση διαθέτει μια λίστα από σπουδαστές και κάθε σπουδαστής μπορεί να είναι εγγεγραμμένος σε μια ή περισσότερες εξετάσεις. Η λύση του προβλήματος συνίσταται στην ανάθεση εξετάσεων σε περιόδους έτσι ώστε να μην υπάρχουν συγκρούσεις, δηλαδή να μην υπάρχουν σπουδαστές που θα έπρεπε να συμμετάσχουν σε εξετάσεις σε περισσότερα του ενός μαθήματα στην ίδια περίοδο.
